---
title: خوش آمدید
date: "2021-12-28T13:13:00.000Z"
description: "اندکی درباره من و راهی که تا امروز طی کردم. علاقه مندی هام و هدفم از نوشتن در این سایت"
---
من سلمان عرب عامری هستم. سالهاست که کد می زنم و تقریبا اغلب اوقات مشغول ور رفتن با کامپیوتر هستم.

من متعلق به دوران سیستم عامل DOS هستم. زمانی که نه اینترنتی داشتیم و نه حافظه های گیگابایتی.

از همون دوره سعی می کردم وقفه های سیستم رو با آزمون و خطا بدست بیارم و مثلا در محیط DOS برنامه های گرافیکی که تصویر نشون بدهند و موس در اونها نمایش داده بشه پیاده کنم.

برنامه هایی مثل PCTools، NC، Borland C و ... ابزار روزمره اون روزها بود.

علاوه بر این هر زبان برنامه نویسی که می دیدم امتحان می کردم. Pascal، Basic، Foxpro و حتی Assembly.

گذشت تا رسیدیم به ویندوز 3.1 و کم کم ویندوز های بالاتر تا امروز. البته که لینوکس رو کمتر می شناختیم و اکوسیستم غالب ویندوز بود.

این مسیر من رو مجبور به یادگیری و ادامه روی پلت فرم مایکروسافت کرد و شدم برنامه نویس VB 6 و بعد .net به زبان C# و ... تا امروز.

اما کنجکاوی ها نگذاشت که من در عین VB کار کردن نگاهی به Delphi، Visual C++ و ... نداشته باشم.

البته باز هم هر زبان و چارچوبی رو امتحان کردم. از python تا nodejs. از react تا svelte. از MSSQL تا MongoDb و Redis و neo4j.

بخش دیگه ذهنم که خیلی مشغول بود پیدا کردن حل مسائل بود. همین امر باعث شد کارشناسی ارشد نرم افزار بخونم و سعی کنم به دنبال نوآوری ها و حل مسائل باشم. موضوعاتی مثل پایگاه داده های NoSQL، هوش مصنوعی مخصوصا پردازش زبان طبیعی، jabascript و فریم ورک های اون، داده کاوی و مخصوصا وب کاوی و وب معنایی، اینترنت اشیاء و پردازش اطلاعات جغرافیایی و ...

خلاصه که اومدم اینجا تا بنویسم. گاهی به مسئله ای می خورم و وقتی راه حلش رو پیدا می کنم اینجا می نویسم برای همه. گاهی مطلبی مطالعه می کنم یا ترجمه می کنم و دوست دارم شما هم بدونید. همه رو اینجا می آرم تا همه با هم رشد کنیم.

فعلا تا نوشته های بعدی...